Упит SELECT - нерешени задаци
=============================

Решити следеће задатке писањем упита SELECT. Приликом решавања нерешених задатака погледајте претходно решене примере који узимају податке из исте базе. 

Упити се пишу и покрећу када се кликне *New Query* након што се покрене систем *SQL Server* и кликне на креирану базу *Kolekcija_filmova* у прозору *Object Explorer*. Фајл са упитима *SQLQuery1.sql* може, а и не мора да се сачува.

Након што се унесе једна команда, кликне се на дугме **Execute**. Уколико се у простору за писање команди налази више њих, потребно је обележити ону коју желимо да покренемо. Ако имате више база података, обавезно проверите да ли је поред овог дугмета назив базе у којој желите да вршите упите. 

.. image:: ../../_images/slika_143b.jpg
    :width: 350
    :align: center

Сви SELECT упити који следе обрађују податке из базе података за колекцију филмова. Следи списак свих табела са колонама. Примарни кључеви су истакнути болд, а страни италик. 

.. image:: ../../_images/slika_143a.jpg
    :width: 780
    :align: center

.. questionnote::

    1. Написати упит којим се приказују сви глумци. 

.. questionnote::

    2. Написати упит којим се приказују називи филмова. 

.. questionnote::

    3. Написати упит којим се приказују називи филмова из 2012. године.

.. questionnote::

    4. Написати упит којим се приказују име глумца и назив филма у којем глуми. 

.. questionnote::

    5. Написати упит којим се приказују називи филмова у којима глуми Jennifer Lawrence.

.. questionnote::

    6. Написати упит којим се приказују сви глумци, без понављања, који глуме бар у једном од филмова „Hunger Games“, „Indiana Jones“ и „Star Wars: Episode IV“.

.. questionnote::

    7. Написати упит којим се приказује жанр филма са називом „Hunger Games“.

.. questionnote::

    8. Написати упит којим се приказују сви филмови који припадају жанру „avantura“. 

.. questionnote::

    10. Написати упит којим се приказују сви глумци који су глумили у филмовима који припадају жанру „fantastika“. 

.. questionnote::

    11. Написати упит којим се приказују филмови који су истог жанра као и филм „Hunger Games“.

.. questionnote::

    12. Додати још један жанр.

.. questionnote::

    13. Додати још један филм у којем глуми Jennifer Lawrence, а другачијег је жанра од авантуре и фантастике. 

.. questionnote::

    14. Додати још један филм у којем глуме три глумца и, по потреби, додати глумце који у њему глуме. 

.. questionnote::

    15. Написати неколико упита који се односе на додате податке. 

