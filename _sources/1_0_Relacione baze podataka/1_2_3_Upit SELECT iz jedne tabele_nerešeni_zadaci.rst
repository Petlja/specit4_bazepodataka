База података за библиотеку - упит SELECT из једне табеле - нерешени задаци
===========================================================================

Решити следеће задатке писањем упита SELECT. Приликом решавања нерешених задатака погледајте претходно решене примере који узимају податке из исте базе. 

Упити се пишу и покрећу када се кликне *New Query *након што се покрене систем *SQL Server* и кликне на креирану базу *Biblioteka* у прозору *Object Explorer*. Фајл са упитима *SQLQuery1.sql* може, а и не мора да се сачува.

Након што се унесе једна команда, кликне се на дугме **Execute**. Уколико се у простору за писање команди налази више њих, потребно је обележити ону коју желимо да покренемо. Ако имате више база података, обавезно проверите да ли је поред овог дугмета назив базе у којој желите да вршите упите.

.. image:: ../../_images/slika_122c.jpg
    :width: 400
    :align: center


Сви SELECT упити који следе имају и **пројекцију и селекцију** и обрађују податке из базе података библиотеке. Следи списак свих табела са колонама. Примарни кључеви су истакнути болд, а страни италик. 

.. image:: ../../_images/slika_122d.jpg
    :width: 800
    :align: center

.. infonote::

    НАПОМЕНА: Решења ових задатака се могу пронаћи у лекцијама посвећеним пројекцији и селекцији у упиту SELECT из једне табеле у оквиру материјала за предмет „Базе података“ у трећем разреду гимназије за ученике са посебним способностима за рачунарство и информатику. Лекције се налазе на следећим адресама:

    https://petlja.org/kurs/7963/11/6714
    https://petlja.org/kurs/7963/11/6717

.. questionnote::

    1. Написати упит којим се приказују презимена запослених, њихове плате и који би износ плате имали након повећања од 10%.

 
Овим упитом се, наравно, не мењају подаци у бази, али на основу ових података, корисници базе, на пример чланови управе библиотеке, могу да донесу одлуку о увећању плата.      

.. questionnote::

    2. Написати упит којим се приказују имена, презимена и имејл адресе запослених уређена абецедно по презимену и имену.  

Потребно је додати ORDER BY да би резултат био сортиран. Подразумевано је растуће сортирање. Сортира се по првом критеријуму, а уколико двоје запослених има исто презиме, уредиће се њихов редослед по имену. 


.. questionnote::

    3. Написати упит којим се приказују презиме, име, имејл адреса и износ плате свих запослених сортиран опадајуће према висини примања. Уколико неколико запослених има исту плату, сортирати их абецедно по презимену, а уколико имају и исто презиме онда их сортирати по имену. 

За опадајући поредак је потребно додати реч DESC. 

.. questionnote::

    4. Написати упит којим се приказују идентификациони бројеви запослених који су менаџери. 

Нису сви запослени менаџери. Уколико је неко менаџер, његов идентификациони број се налази у колони *id_menadzera* у табели *zaposleni*. Међутим, како један менаџер често води тим у којем има више запослених, у овој колони ће се његов идентификациони број појавити више пута, код сваког од запослених у његовом тиму. Да би се избегли ови дупликати, потребно је додати реч DISTINCT. 
    
.. questionnote::

    5. Написати упит којим се приказују запослени који зарађују више од 60.000. 
    
.. questionnote::

    6. Написати упит којим се приказују запослени који зарађују тачно 50.000.   
    
.. questionnote::

    7. Написати упит којим се приказују запослени који зарађују између 40.000 и 50.000, укључујући и те износе. 
    
.. questionnote::

    8. Написати упит којим се приказују запослени који би након повећања плате од 20% зарађивали више од 70.000, а сада зарађују мање. 
    
.. questionnote::

    9. Написати упит којим се приказују запослени који зарађују више од 60.000 и презиме им почиње на слово П.

Уколико хоћемо да проверимо да ли неки текст почиње одређеним словом или словима, можемо да користимо оператор LIKE. У шаблону који задамо том оператору можемо да користимо знак % као замену за ниједан, један или више знакова, и _ за тачно један знак. 
    
.. questionnote::

    10. Написати упит којим се приказују запослени чије име има тачно четири слова. 
    
.. questionnote::

    11. Написати упит којим се приказују сви подаци о запосленима који у оквиру своје имејл адресе имају  реч „petrovic“. 
    
.. questionnote::

    12. Написати упит којим се приказују сви подаци о запосленој Маји Петровић.  
    
.. questionnote::

    13. Написати упит којим се приказују запослени чији су менаџери са идентификационим бројевима 1, 2 и 3. 

У овом упиту је могуће користити оператор IN којим се проверава да ли се нека вредност налази у скупу датих вредности. 
    
.. questionnote::

    14. Написати упит којим се приказују запослени чији су менаџери немају идентификационе бројеве 1 и 3.
    
.. questionnote::

    15. Написати упит којим се приказују запослени који немају менаџера. 

Уколико запослени нема менаџера, поље *id_menadzera* је празно. Иако кажемо да то поље садржи *null*, *null* није вредност и не можемо да је упоређујемо као друге вредности. Постоје посебни оператори који проверавају да ли је поље *null* или није. 
    
.. questionnote::

    16. Написати упит којим се сви запослени који имају менаџера приказују уређени абецедно по презимену, а уколико имају исто презиме онда уређено абецедно по имену
    
.. questionnote::

    17. Написати упит којим се приказују запослени који су почели да раде пре 2015. године. 







