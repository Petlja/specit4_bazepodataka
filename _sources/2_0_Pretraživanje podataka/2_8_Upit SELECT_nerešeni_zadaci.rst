Упит SELECT - нерешени задаци
=============================

Решити следеће задатке писањем упита SELECT. Приликом решавања нерешених задатака погледаjте претходно решене примере који узимају податке из исте базе. 

Упити се пишу и покрећу када се кликне *New Query* након што се покрене систем *SQL Server* и кликне на креирану базу *Biblioteka_knjige* у прозору *Object Explorer*. Фајл са упитима *SQLQuery1.sql* може, а и не мора да се сачува.

Након што се унесе једна команда, кликне се на дугме **Execute**. Уколико се у простору за писање команди налази више њих, потребно је обележити ону коју желимо да покренемо. Ако имате више база података, обавезно проверите да ли је поред овог дугмета назив базе у којој желите да вршите упите. 

.. image:: ../../_images/slika_118a.jpg
    :width: 400
    :align: center

.. questionnote::

    1. Написати упит којим се приказују називи свих књига које се налазе у библиотеци. Списак уредити абецедно.  

.. questionnote::

    2. Написати упит којим се приказују називи и адресе веб-сајтова за све оне издаваче за које имамо унету веб-адресу. 

.. questionnote::

    3. Написати упит којим се приказује како би изгледали нови идентификациони бројеви свих књига након што би се на крај сваког идентификационог броја књиге додао идентификациони број њеног издавача.

.. questionnote::

    4. Написати упит којим се приказују називи књига и називи издавача који су их објавили, уређено абецедно по називу издавача, а ако књиге имају истог издавача, по називу.
    
.. questionnote::

    5. Написати упит којим се приказују називи књига које је написао аутор Марко Видојковић.
    
.. questionnote::

    6. Написати упит којим се приказују називи књига чији је издавач СЕТ. Списак уредити абецедно.  
    
.. questionnote::

    7. Написати упит којим се приказује број књига које имамо у библиотеци чији је издавач СЕТ.
    
.. questionnote::

    8. Написати упит којим се приказују инвентарски бројеви свих примерака књига чији је издавач СЕТ.
    
.. questionnote::

    9. Написати упит којим се за сваку књигу чији је издавач СЕТ приказује број примерака. Обавезно приказати назив сваке књиге. 
    
.. questionnote::

    10. Написати упит којим се за сваког издавача приказује број примерака књига тог издавача које имамо у библиотеци. Обавезно приказати назив издавача. 
    
.. questionnote::

    11. Написати упит којим се приказују називи издавача од којих имамо више од 5 примерака књига у библиотеци.
    
.. questionnote::

    12. Написати упит којим се за сваког аутора приказује број објављених књига. Обавезно приказати име и презиме аутора. 
    
.. questionnote::

    13. Написати упит којим се приказују имена и презимена аутора од којих имамо по тачно једну објављену књигу у библиотеци. 
    
.. questionnote::

    14. Написати упит којим се приказују имена и презимена аутора књиге „PROGRAMIRANJE – klase i objekti“.
    
.. questionnote::

    15. Написати упит којим се приказују инвентарски бројеви примерака књига које је написала Станка Матковић. 
    
.. questionnote::

    16. Написати упит којим се приказују остали инвентарски бројеви књига чији је један примерак са инвентарским бројем 17003.
    
.. questionnote::

    17. Написати упит којим се приказују називи издавачких кућа за које је писао аутор Мијодраг Ђуришић.
    
.. questionnote::

    18. Написати упит којим се приказују имена и презимена аутора који су писали за бар једну исту издавачку кућу за коју је писао аутор Мијодраг Ђуришић.
    
.. questionnote::

    19. Написати упит којим се приказују остале књиге које је објавила иста издавачка кућа која је објавила и књигу „Veb-programiranje“. 


