Предлог за читање
=================

.. suggestionnote::

    У свету информационих технологија се дешавају сталне промене. Имамо велики број технологија и софтверских решења за исте области рада. Како ћеш донети одлуку које решење теби највише одговара, било да је реч о програму за пуштање музике или систему за управљање базама података? 

    Добро је бити информисан и развити механизме за упоређивање и анализирање различитих алата и метода. 

    Следе неки предлози за читање који се сви односе на начине организовања података и актуелне технологије.

Људи на основу података често могу да дођу до тачнијих предвиђања неке појаве и да унапреде своје деловање. Зато постоји природно интересовање за праћење и прикупљање масовнијих података о најразличитијим појавама, као што су метеоролошки подаци ради прогнозе времена, параметри рада машине (температура, притисак, напрезање и др.) да би се предупредили могући кварови, подаци о условима (влажност, температура, присуство потребних хемикалија у земљишту) за раст гајених биљака итд.

У данашње време, када су многи статистички подаци јавно доступни, одлуке на основу података могу да доносе и појединци, било да је реч о избору будућег занимања, о куповини стана, или избору начина лечења неке болести.

Више о овоме може да се прочита у оквиру теме `„Обрада великих количина података“ <https://petlja.org/kurs/7193/5/6581>`_, која је део курса „Примене савременог рачунарства за 4. разред гимназије – природни смер“.



Приручник  `„Анализа (отворених) податакa” <https://petlja.org/biblioteka/r/kursevi/jupyterRadneSveske_srb>`_ је намењен за самостално истраживање јавно доступних података. Циљ материјала је да се кроз примену идеја анализе и визуелизације података на јавно доступним подацима одговори на питања о доступности образовања, сезоналности грипа, ликовима из књиге Ана Карењина и сл.

На крају приручника налазе се и радне свеске које ће читаоца провести кроз процес припремања података за анализу каква је приказана у приручнику. 



Курс `„Буди Data Driven – анализа и визуелизација податакa“ <https://petlja.org/kurs/6173>`_ посвећен је учењу обраде, анализе и визуелизације података уз помоћ програмског језика Пајтон и интерактивног окружења за обраду података Џупитер. На примерима података из четири области – уметности, јавног здравља, екологије и спорта – читаоци ће моћи да се упознају са разноврсним техникама анализе података, различитим типовима визуелизација и главним начинима за извлачење закључака из података. Курс ће читаоцима и читатељкама представити неке основне концепте статистике што ће им помоћи да самостално доносе закључке на основу података, користећи притом алате програмског језика Пајтон.

Поред примера XML фајлова које смо видели у материјалима, више о овом начину организације података може да се сазна у оквиру истоименог курса `на следећој адреси <https://www.w3schools.com/xml/>`_ . 


