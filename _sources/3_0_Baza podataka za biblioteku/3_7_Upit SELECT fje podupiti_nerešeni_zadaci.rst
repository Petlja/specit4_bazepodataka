Упит SELECT са групним функцијама и подупитима - нерешени задаци
================================================================

Решити следеће задатке писањем упита SELECT. Приликом решавања нерешених задатака погледајте претходно решене примере који узимају податке из исте базе. 

Упити се пишу и покрећу када се кликне *New Query *након што се покрене систем *SQL Server* и кликне на креирану базу *Biblioteka* у прозору *Object Explorer*. Фајл са упитима *SQLQuery1.sql* може, а и не мора да се сачува.

Након што се унесе једна команда, кликне се на дугме **Execute**. Уколико се у простору за писање команди налази више њих, потребно је обележити ону коју желимо да покренемо. Ако имате више база података, обавезно проверите да ли је поред овог дугмета назив базе у којој желите да вршите упите.

.. image:: ../../_images/slika_122c.jpg
    :width: 400
    :align: center

Упити који следе користе групне функције и подупите, и обрађују податке из базе података библиотеке. Следи списак свих табела са колонама. Примарни кључеви су истакнути болд, а страни италик. 

.. image:: ../../_images/slika_122d.jpg
    :width: 800
    :align: center

    
.. infonote::

    НАПОМЕНА: Решења ових задатака се могу пронаћи у лекцијама посвећеним упиту SELECT са употребом групних функција и подупита у оквиру материјала за предмет „Базе података“ у трећем разреду гимназије за ученике са посебним способностима за рачунарство и информатику. Лекције се налазе на следећим адресама:

    https://petlja.org/kurs/7963/13/6728
    https://petlja.org/kurs/7963/13/6730

.. questionnote::

    1. Написати упит којим се приказују најмања, највећа и просечна плата свих запослених.

.. questionnote::

    2. Написати упит којим се приказује број позајмица члана са бројем чланске карте 22.

.. questionnote::

    3. Написати упит којим се приказује датум када се прва особа запослила у библиотеци.

.. questionnote::

    4. Написати упит којим се приказује просечна плата оних запослених који зарађују бар 50.000 динара.

.. questionnote::

    5. Написати упит којим се за сваког менаџера приказује просечна плата његових запослених.

.. questionnote::

    6. Написати упит којим се за сваког менаџера приказује просечна плата његових запослених. Издвојити само менаџере чији запослени имају просек плата већи од 50.000 динара.

.. questionnote::

    7. Написати упит којим се за сваког менаџера приказује просечна плата његових запослених. Издвојити само менаџере који имају више од два запослена.

.. questionnote::

    8. Написати упит којим се за сваког издавача приказује број његових књига у библиотеци.

.. questionnote::

    9. Написати упит којим се приказује укупан број плаћених чланарина.

.. questionnote::

    10. Написати упит којим се приказује укупан износ плаћених чланарина за сваку годину.

.. questionnote::

    11. Написати упит којим се приказује, за сваког аутора, број издавача за које је радио.

.. questionnote::

    12. Написати упит којим се приказују запослени који зарађују исто као запослена са презименом Лазовић.

.. questionnote::

    13. Написати упит којим се приказују сви чланови који током 2019. године плаћају исти износ чланарине као члан са бројем чланске карте 33.

.. questionnote::

    14. Написати упит којим се приказују сви чланови који су у неком тренутку плаћали исти износ чланарине као члан са бројем чланске карте 33.

.. questionnote::

    15. Написати упит којим се приказују све књиге које је објавио исти издавач који је објавио књигу са називом „PROGRAMIRANJE – klase i objekti“.

.. questionnote::

    16. Написати упит којим се приказују подаци о запосленом који најмање зарађује.

.. questionnote::

    17. Написати упит којим се приказују подаци о запосленима који зарађују више од просека.

.. questionnote::

    18. Написати упит којим се приказује назив књиге која је издата током најстарије позајмице.

.. questionnote::

    19. Написати упит којим се приказују чланови библиотеке који су позајмили бар једну књигу исту као члан са бројем чланске карте 33.


